З березня 1309 по січень 1377 року папські коронації відбувалися в Авіньйоні,
але з 1378 року вони знову проходили у соборі Святого Петра. Уже 1452 р.,
при папі Миколі V, почалася перебудова храму, який на той час перебував в аварійному стані.
 За цю реконструкцію відповідали архітектори Леон-Баттіста Альберті та Бернардо Роселліно.
 Відомо, що останнім було створено проєкт нової будівлі (або проєкт радикального перепланування старої),
 який так і не було втілено.