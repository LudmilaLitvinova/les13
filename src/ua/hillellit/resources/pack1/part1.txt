
Собо́р Свято́го Петра́ (лат. Cathedralis Sancti Petri) — католицький собор;
 найбільша споруда Ватикану та найбільша християнська церква у світі[а][1].
  Входить у десятку найвищих церков світу[2], є однією із чотирьох патріарших базилік
   Рима та обрядовим центром Католицької церкви. Баня базиліки є одним із символів Рима[3].
   Будівництво тривало 120 років — перший камінь заклали 18 квітня 1506 року за Юлія II,
    а посвячення 1626 року здійснив папа Урбан VIII. Таким чином, спорудження, розпочате Юлієм II,
     тривало за правління ще дев'ятнадцяти пап римських[б]. Архітекторами храму були такі італійські
      митці як Донато Браманте, Рафаель Санті, Бальдазаре Перуцці, Антоніо да Сангалло, Мікеланджело
       Буонарроті, Джакомо да Віньола, Джакомо делла Порта, Карло Мадерно, Лоренцо Берніні та інші.
        Також — Базилі́ка Свято́го Петра́ (лат. Basilica Sancti Petri; італ. Basilica di San Pietro),
        або Ватика́нська бази́ліка (лат. Basilica Vaticana).